<html>
    <head>
        <title>Gezilecek Yerler</title>
        <meta charset="utf-8"/>
    </head>
    <body>
        <h1><center>Gezilecek Yerler</center></h1>
        <h3 class="margin-top-10 margin-bottom-10 tekirdagBaslik">MÜZELER</h3>
            <h4 class="margin-top-10 margin-bottom-10 tekirdagBaslik">Tekirdağ Arkeoloji ve Etnografya Müzesi</h4>
            <p>Bina ilk Cumhuriyet döneminde Vali Konağı olarak yaptırılmıştır. Müzenin bünyesinde taş eserler salonu, arkeolojik eserler salonu, etnoğrafik eserler salonu ile eski Tekirdağ odası yer almaktadır. Bu salonlarda İ.Ö 4500 yılı buluntularından günümüze kadar gelen kültür varlıkları teşhir edilmektedir. Ayrıca Müzenin geniş bahçesinde açık teşhir olarak ekirdağ ve çevre ören yerlerinde bulunmuş helenistik, Roma ve Bizans dönemine ait mimari parçalar, lahitler, mezar stelleri, sunak taşları, mil taşları ile Osmanlı dönemine ait kitabeler, çeşme ve çeşme aynaları, mezar taşları sergilenmektedir.</p>
            <h4 class="margin-top-10 margin-bottom-10 tekirdagBaslik">Namık Kemal Evi</h4>

            <p>Vatan şairimiz Namık Kemal' in 1840 yılında Tekirdağ'da doğduğu evin yakın çevresinde eski Tekirdağ evleri örnek alınarak, Namık Kemal' in Hatırasına Tekirdağ Namık Kemal Derneği tarafından 1993 yılında yaptırılmıştır.</p>
            <h4 class="margin-top-10 margin-bottom-10 tekirdagBaslik">Rakoczi Müzesi</h4>

            <p>Barbaros caddesi üzerinde esik bir Türk evi olan bina 1676-1735 yılları arasında yaşayıp, son yıllarını Tekirdağ' da geçiren Erdel Prensi ve Macar Halk Kurtuluş Kahramanı 2. Rakoczy Frençh' in anılarına izafeten Macar Hükümetince müze olarak düzenlenmiştir. Mülkiyeti ve içindeki zati eşyalarıyla birlikte Macar hükümetine ait olan müze 25 Eylül 1982 tarihinde ziyarete açılmıştır. Sergilenen eserler arasında Türk-Macar ilişkilerini ve iki ulusun halk sanatlarındaki beraberliklerini simgeleyen eserler ile Rakoczy' nin şahsı ve ailesine ait eşyalar yer almaktadır.</p>
            <h4 class="margin-top-10 margin-bottom-10 tekirdagBaslik">Namık Kemal Heykeli</h4>

            <p>1840 Yılında Tekirdağ'da doğan büyük Vatan Şairi Namık Kemal için 1949 yılında yaptırılmıştır. Kendi adıyla anılan parkın içindedir.</p>
            <h4 class="margin-top-10 margin-bottom-10 tekirdagBaslik">Namık Kemal Anıtı</h4>

            <p>Vatan Şairimiz Namık Kemal' in doğduğu evin yerine Mehmet Şeref Bey tarafından 1908 tarihinde yaptırılmıştır.</p>
            <h4 class="margin-top-10 margin-bottom-10 tekirdagBaslik">Şehitler Abidesi</h4>
 
            <p>Muratlı Caddesi üzerinde olup, Tekirdağ' ın Fethi sırasında şehit düşenlerin hatırası için 1949 yılında Belediye tarafından yaptırılmıştır.
            </p>
            <h4 class="margin-top-10 margin-bottom-10 tekirdagBaslik">Hürriyet Abidesi</h4>

            <p>1908 yılında Tekirdağ Mutasarrıfı Adanalı Ömer Ali Bey tarafından 2. Meşrutiyetin ilanı üzerine yaptırılmıştır.</p>
            <h3 class="margin-top-10 margin-bottom-10 tekirdagBaslik">CAMİLER</h3>
      <h4 class="margin-top-10 margin-bottom-10 tekirdagBaslik">Eski Cami</h4>

            <p>Ertuğrul Mahallesindedir. 1830 yılında Zahire Nazırı Ahmet Ağa tarafından yaptırılmıştır. 1912 yılında onarım görmüştür. Tek şerefli bir camidir.
            </h3>
            <h4 class="margin-top-10 margin-bottom-10 tekirdagBaslik">Rüstem Paşa Camii</h4>
           
            <p>Ertuğrul Mahallesinde Mimar Sinan Caddesi üzerindedir. 1553 yılında Sadrazam Damat Rüstem Paşa tarafından yaptırılmıştır. Mimar Sinan' ın eseridir. 1841 yılında Abdülmecit tarafından tamir ettirilmiş ve 5 sütunlu mermer şadırvanı yaptırılmıştır. Giriş kapısı fildişi kakmalıdır. Doğusundaki hamam ve medresesi yıkıktır. Kütüphanesi 1991 yılında restore edilmiştir. Batısında bulunan 6 kubbeli bedesteni halen kullanılmaktadır.
            </h3>
            <h4 class="margin-top-10 margin-bottom-10 tekirdagBaslik">Mirliva Hüseyin Paşa Camii</h4>
           
            <p>Merkez ilçeye bağlı inecik köyündedir. 1498 yılında yapılmıştır. Ters "T" planlıdır.</p>
            <h4 class="margin-top-10 margin-bottom-10 tekirdagBaslik">Orta Cami</h4>
          
            <p>Orta Cami mahallesindedir. 1855 yılında Kürkçü Sinan Bey tarafından yapılmıştır.</p>
            <h4 class="margin-top-10 margin-bottom-10 tekirdagBaslik">Gazi Ömer Bey Türbesi</h4>
        
            <p>Malkara İlçesindedir. Gazi Ömer Bey Fatih zamanında yaşamıştır. Babası Turhan Bey' in yanında yetişmiş ünlü kumandanlardandır. 1503 yılında vefat etmiştir. Türbesi kendi adı ile anılan caminin bahçesindedir.</p>
            <h4 class="margin-top-10 margin-bottom-10 tekirdagBaslik">Taşoğlu Camii</h4>
         
            <p>Malkara İlçesindedir. Hacızade İbrahim Bey tarafından 1406 yılında yaptırılmıştır. Minaresinin taş işçiliği değerlidir.
            </h3>
            <h4 class="margin-top-10 margin-bottom-10 tekirdagBaslik">Ahmed-i Sarban Türbesi</h4>
        
            <p>Hayrabolu İlçesindedir. Ahmed-i Sarban Kanuni Sultan Süleyman devrinde yaşamıştır. Kanuninin Dev kolları komutanıdır. Gülşeni Pirlerinden olup, 1545 yılında Hayrabolu' ya yerleşmiştir. Çağının ünlü şairlerindendir.</p>
            <h4 class="margin-top-10 margin-bottom-10 tekirdagBaslik">Turhanoğlu Ömer Bey Camii</h4>
         
            <p>Malkara ilçesindedir. Fatih' in ünlü komutanlarından Turhanoğlu Ömer Bey tarafından 1499 yılında yaptırılmıştır.
            </h3>
            <h4 class="margin-top-10 margin-bottom-10 tekirdagBaslik">Sohteoğlu Camii</h4>
  
            <p>Bu adla anılan mahallededir. Ahşap olup, caminin bahçesinde gömülü olan Şer'iye Başkatibi Hasan Efendi tarafından 1627 yılında yaptırılmıştır.
            <h4 class="margin-top-10 margin-bottom-10 tekirdagBaslik">Ayaz Paşa Camii</h4>
      
            <p>Saray ilçesindedir. Ayaz Mehmet Paşa tarafından 1539 yılında yaptırılmıştır.</p>
            <h4 class="margin-top-10 margin-bottom-10 tekirdagBaslik">Süleymaniye Camii</h4>
    
            <p>Çorlu ilçesindedir. Kanuni Sultan Süleyman tarafından 1521 yılında yaptırılmıştır. Mimar Acem Ali' nin eseridir.
            </h3>
            <h4 class="margin-top-10 margin-bottom-10 tekirdagBaslik">Yusuf Ağa Camii</h4>
      
            <p>Muratlı caddesi üzerinde olup, 1760 tarahende Yusuf Ağa tarafından yaptırılmıştır.</p>
            <h3 class="margin-top-10 margin-bottom-10 tekirdagBaslik">BELDELER VE MESİRE YERLERİ</h3>
       
            <h4 class="margin-top-10 margin-bottom-10 tekirdagBaslik">
            Atatürk Ormanı</h4>
   
            <p>Tekirdağ - İstanbul karayolu üzerinde olup, İl Merkezine 7 km. uzaklıktadır. İlimizin yegane günübirlik tesislerinden birisidir.</p>
            <h4 class="margin-top-10 margin-bottom-10 tekirdagBaslik">Kumbağ</h4>
   
            <p>İlimizin önde gelen eğlenme ve dinlenme merkezidir. Turistik tesislerin, pansiyonların ve halk plajlarının yoğun olduğu yerlerdendir. Burada bulunan Ormaniçi Dinlenme yerine yerli ve yabancı turistelr fazlasıyla ilgi duymaktadır.</p>
            <h4 class="margin-top-10 margin-bottom-10 tekirdagBaslik">Barbaros</h4>
       
            <p>Uzun kumsalları ve yeşil bağlarıyla kentin mesire ve sayfiye yerlerindendir.</p>
            <h4 class="margin-top-10 margin-bottom-10 tekirdagBaslik">Şarköy</h4>
       
            <p>1354 yılında Gazi Süleyman Paşa tarafından fethedilmiş olup, önceleri Şehirköy olarak adlandırılmıştır. Zengin doğa güzelliklei, zeytin bahçeleri ve yeşil bağlarıyla ilimizin en şirin ilçelerindendir. Üzümü ve şarabı meşhurdur. Doğa güzelliklerinin yanı sıra çok sayıda Otel, motel ve pansiyonlarıyla turizm merkezidir. Bundan başka ilçenin görülebilecek yerleri arasında Eriklice, Hoşköy, Gaziköy ve Uçmakdere' de de eşsiz doğa güzellikleri bulunmaktadır. Balık ve özellikle karides üretimi açısından görülmeye değer bir yerleşim merkezidir.</p>
            <h4 class="margin-top-10 margin-bottom-10 tekirdagBaslik">Hora Feneri</h4>
         
            <p>1876 Fransız yapısı olup, Şarköy ilçesine bağlı Hoşköy beldesinde bulunmaktadır. 96 kristalden meydana gelen fener kendi ekseni etrafında 360 derece dönerek görev yapmaktadır. Bölgenin ikinci büyük feneridir.</p>
            <h4 class="margin-top-10 margin-bottom-10 tekirdagBaslik">Marmara Ereğlisi</h4>
        
            <p>Eski adı PERİNTHOS olan ilçe M.Ö 600 yıllarında Samos'lu kolonistler tarafından kurulmuştur. Yunan, Roma ve Bizans yönetiminde kalan kentin adı M.S. 3. Yüzyılda HERAKLİA olarak değişmiştir. 1453 yılında Osmanlı egemenliğine geçmiş ve adı EREĞLİ olmuştur. Antik bir yerleşme merkezi olduğundan: Akrapol, antik liman, kara ve deniz surları, tiyatro, Çifte tonozlar, stadion başlıca tarihi yerlerindendir.</p>
            <h4 class="margin-top-10 margin-bottom-10 tekirdagBaslik">Saray</h4>
   
            <p>Eski bir yerleşim merkezidir. Bölgenin önemli akarsuyu olan Ergene Nehri bu ilçemizde doğmaktadır. Linyit kömürü ve cam yapımında kullanılan kuars kumu başlıca yeraltı zenginliklerindendir. İlçeye 27 km. uzaklıkta Karadeniz kıyısında doğal güzelliklere sahip, Castro ( Çamlıkoy ) turizm yönünden ilçenin görülebilecek yerlerindendir. Istranca dağları eteğinde olan ilçede karaavcılığı da yapılmaktadır.</p>
            <center><a href="tekirdag.html">Anasayfa</a></center>

    </body>
</html>