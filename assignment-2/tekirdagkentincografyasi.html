<html>
    <head>
        <title>Kentin Coğrafyası</title>
        <meta charset="utf-8"/>
    </head>
    <body>
        <h1><center>Kentin Coğrafyası</center></h1>
        <p>Tekirdağ Türkiye'nin Kuzeybatısında, Marmara Denizinin kuzeyinde tamamı Trakya topraklarında yer alan üç ilden biri, ayrıca Türkiye’de iki denize kıyısı olan altı ilden biridir. Tekirdağ 41º 34' 52" - 40º 52' 53" - 41º 35' 28" – 40º 32' 23" kuzey enlemleri ile 28º 09' 14" - 26º 42' 42" – 28º 08' 34" – 26º 54' 24" doğu boylamları arasındadır. 6.313 km² yüzölçümüne sahip ilin denizden yüksekliği 0–200 m arasındadır.</p>
        <p>İI doğudan İstanbul’un Silivri ve Çatalca, kuzeyden Kırklareli’nin Vize, Lüleburgaz, Babaeski ve Pehlivanköy, güneyden Marmara Denizi ve Çanakkale'nin Gelibolu ilçesiyle ile çevrilidir. Kuzeydoğudan Karadeniz'e 1,5 km. bir kıyısı vardır.</p>
        <p>Ergene Havzasının güney kesimindeki en büyük kent olan Tekirdağ, Güney Ergene yöresinden ve kuzeyden gelen yolların Marmara denizine ulaştıkları yerde, geniş bir körfezin kıyısına kurulmuştur. II merkezi kısmen vadi yamaçlarında, kısmen yalıyarlar üzerinde birbirini izleyen üç basamak üzerine yayılır. Vilayet konağının bulunduğu İlk basamakta yükselti 12 m, çarsının bulunduğu basamakta 25 m. ve kuzeyde Tuğlacılar Lisesinin bulunduğu basamakta 45 m. dir.</p>
        <h3 class="margin-top-10 margin-bottom-10 tekirdagBaslik">JEOLOJİK YAPI</h3>
        <p>Tekirdağ’ın jeolojik yapısı oldukça gençtir. I. zamanda il alanı denizlerle kaplıdır. Bu arada aşınmalar nedeniyle denizlerin dibinde karasal kökenli tortular oluşmuştur. II. zamanda Alp kıvrımlarının etkisiyle Kuzey Anadolu dağları ile birlikte Tekir Dağları oluşmuştur. Daha önceden oluşmuş olan eski temel ve tortul tabakalar da yer yer kırılmış, kıvrılmıştır. III. Zamanın sonunda neojende, Tekir Daği yeniden alçalmış ve düzleşmiştir. Bu dönemde Ganos ve Koru dağinin kuzeyinde uzanan platoda gre ve marnlar birikmiştir.</p>
        <p>İl, günümüzdeki görüntüsünü IV. zamanda almıştır. Anadolu ve Trakya yükselirken, Ege Marmara ve Karadeniz havzaları alçalmıştır. Topraklar genel olarak kil içeren ve çimentolaşmış grelerden oluşur.</p>
        <p>Tekirdağ ve yakin çevresinde gözlenen formasyonlar hakkında kısa bilgiler; oluşum yası yaşlıdan gence doğru aşağıda verilmiştir. Formasyon terimi; farklı jeolojik özellikleri ve arazideki görünümlerinin farklı olması nedeniyle birbirinden ayırt edilebilen kayaç guruplarını tanımlamaktadır.</p>
        <h4 class="margin-top-10 margin-bottom-10 tekirdagBaslik">Yeniköy Karışığı</h4>
        <p>Serpantinit, mavisisin, diyorit, porfirim alteredasit, fillit, grafit, sist, klorit, sist, metadolerit, spilit, metaçört ve rekristalize kireçtasi bloklarından oluşmuştur.</p>
        <p>Kırmızımsı yeşil, yeşilimsi kül renkli, ince ve orta tabakalı kireç tası özelliğindedir. Üst kesimleri yer yer kuvars kumlu kireç taşı seklindedir.</p>
        <h4 class="margin-top-10 margin-bottom-10 tekirdagBaslik">Karaağaç Limanı Formasyonu</h4>
        <p>Birbirleriyle yanal ve düşey geçişli mil taşı,kil taşı, kum taşı ardalanmasıyla bunların arasında yer alan çakıl taşı merceklerinden oluşmaktadır.</p>
        <h4 class="margin-top-10 margin-bottom-10 tekirdagBaslik">Koyun Limanı Formasyonu</h4>
        <p>Tabanda griy, açık griy, üste doğru siyah, killi,şiltli,masif çamur taşı ile baslar; üste doğru kumtaşı ve çamur taşına geçer.</p>
        <h4 class="margin-top-10 margin-bottom-10 tekirdagBaslik">Fıçıtepe Formasyonu</h4>
        <p>Genel olarak üste doğru tane boyu küçülen çakıltaşı – kumtaşı ile bunlarla ardalanmalı çamurtaşı ve çok ince taneli kumtaşından oluşur.</p>
        <h4 class="margin-top-10 margin-bottom-10 tekirdagBaslik">Soğucak Kireçtaşı Formasyonu</h4>
        <p>Beyaz grimsi beyaz, yer yer sarimsi beyaz, kumlu ve killi seviyeli, erime boşluklu kireçtasi ve karbonatlardan oluşur.</p>
        <h4 class="margin-top-10 margin-bottom-10 tekirdagBaslik">Gaziköy Formasyonu</h4>
            <p>Yer yer çok ince taneli kum tası ve tüf katkılı şeylerden oluşmaktadır.</p>
            <h4 class="margin-top-10 margin-bottom-10 tekirdagBaslik">Korudağ Formasyonu</h4>
            <p>Kumtaşı – kiltaşı ardalanmasıyla, bunlar arasında yer alan çakıltaşlarından oluşur.</p>
            <h4 class="margin-top-10 margin-bottom-10 tekirdagBaslik">Keşan Formasyonu</h4>
            <p>Kumtaşı – kiltaşı ardalanmasıyla, bunların arasında yer alan mercek seklinde çakıltaşı ve volkanik kayaçlardan oluşmaktadır.</p>
            <h4 class="margin-top-10 margin-bottom-10 tekirdagBaslik">Yenimuhacır Formasyonu</h4>
            <p>Kiltaşı ve çamurtaşının egemen olduğu ve içerisinde yer yer kumtaşının bulunduğu tortul kayaçlardan oluşur.</p>
            <h4 class="margin-top-10 margin-bottom-10 tekirdagBaslik">Danışmen Formasyonu</h4>
            <p>Kiltaşı, silttasi ve marn kayaçlarından oluşur.</p>
            <h4 class="margin-top-10 margin-bottom-10 tekirdagBaslik">Ergene Formasyonu</h4>
            <p>Beyaz, sarımsı beyaz, gevşek tutturulmuş çakıl – kum, renkli kil, çakıl ve killi çamurtaşından oluşur.</p>
            <h4 class="margin-top-10 margin-bottom-10 tekirdagBaslik">Trakya Formasyonu</h4>
            <p>Çakıltaşı – kumtaşı ve miltaşından oluşur.</p>
            <h4 class="margin-top-10 margin-bottom-10 tekirdagBaslik">Alüvyon</h4>
            <p>Kil, silt, kum ve çakıl türü tortul kayaçlardan oluşur.</p>
            <h3 class="margin-top-10 margin-bottom-10 tekirdagBaslik">DEPREM DURUMU VE TEKTONİK</h3>
            <p>Tekirdağ; Karlıova’dan başlayan Erzincan, Niksar, Ladik, Gerede, Bolu, Sakarya, Marmara Denizi'ni takiben Saroz Körfezine ulasan yaklaşık 1.200 km boyunda 100-15.000 m genişliğinde pek çok sayıdaki faylardan oluşan Kuzey Anadolu Fay ( KAF ) sonu yakınında yer almaktadır. ( 15-25 km ). Tekirdağ İl sınırları içerisinde depreme neden olabilecek faylar; Saroz - Gazi köy fayı ile Marmara Denizi’nde bulunan çukurlukların kenarlarında yer alan fay parçalarıdır.</p>
            <p>Saroz-Gazi köy Fayı: yaklaşık 50 km. boyunda fay olup Kavak, Yeniköy, Gölcük, Yaya köy, Güzel köy ve Gazi köy yerleşim yerlerinden geçmektedir. Geçmişte pek çok depreme neden olan fay son olarak 09.08.1902 tarihinde 7,3 büyüklüğünde depreme neden olmuştur. Kuzey Anadolu Fay ( KAF ) zorunun bir bölümünü oluşturan Marmara Denizi içerisinde bulunan çukurlukların kenarlarında yer alan fay parçaları bağımsız ama sistemle beraber çalışırlar. Bugün çok sayıda araştırmacının görüsüne göre KAF zorunu oluşturan parçalarda şiddeti 6,6'dan büyük depremlerin oluşması 250- 350 yılda bir, şiddeti 5,4-6,6 arasında kalacak depremler 150-200 yılda bir ve daha küçük şiddetli depremlerin ise 50-60 yılda bir tekrarlanabileceği varsayılmaktadır. Bayındırlık ve İskan Bakanlığının 18.04.1996 tarihli "Türkiye Deprem Bölgeleri Haritası’na göre Sarköy, Mürefte ve Barbaros 1. Derece deprem bölgesinde kaldığından özellikle bu yerleşim yerlerinde yapılan yapılarda deprem yönetmeliğinde belirtilen hususlara dikkat edilmesi gerekmektedir.</p>
            <center><a href="tekirdag.html">Anasayfa</a></center>

    </body>
</html>