<html>
    <head>
        <title>Kentte Tarım</title>
        <meta charset="utf-8"/>
    </head>
    <body>
        <h1><center>Kentte Tarım</center></h1>
        <p>Tekirdağ yüz ölçümüne göre ekili-dikili alanları en çok illerden biridir. Tarıma elverişli alanların oranı yüzde 80’dir.Tekirdağ ilinden çok çeşitli ve bol ürünler alınmakla beraber ‘buğday,ayçiçeği,soğan,karpuz,kiraz ve üzüm’ önceliklidir. Bunlar ürünler arasına, önceki yıllarda ekim bolca yapılmakla birlikte son yıllarda son yıllarda ekim alanı oldukça azalan kuş yemini de katmak gerekir.</p>
            <p>Tekirdağ da 400 bin hektarlık alanda tarım yapılıyor. İlin gayri saf üretim değerinin %74 ü bitkisel üretimden karşılanıyor.Geleneksel ürünü buğday ve ayçiçeği Türkiye de üretilen buğdayın yaklaşık %5 i (229 bin 63 hektarlık alan da 998 bin 955 ton buğday ), ayçiçeğinin ise %27 si (139 bin 290 hektarlık alanda 258 bin 750 ton)Tekirdağ dan karşılanıyor. Tekirdağ yıllarca, karpuzu ile tanınmış ve meşhur olmuştur. İnce kabuğu ve az çekirdeği ile merkeze bağlı ‘Barbaros’ ve ‘Kumbağ’ karpuzu çok meşhur iken, hiprit tohumunun çıkması ile bu karpuz çeşidi yok olmaya yüz tutmuştur. Son yıllarda yeniden kovun,karpuz alanlarının çoğalmaya başladığı ilde Çorlu, Marmara Ereğlisi, Malkara ve merkez ilçelerindeki Ferhadanlı, Kaşıkçı gibi yerleşim merkezlerinde karpuz ekim oranı yükselmiştir.</p>
            <p>Tekirdağ ilinde meyvecilik gelişmemiş olmakla beraber, ilde üretimi en fazla olan meyvelerden birisi kirazdır.1960 lı yıllardan beri yapıla gelen "Kiraz eğlenceleri" ve bugün yapılan ‘kiraz festivali’,kirazın yerinin Tekirdağ da bir başka olduğunu göstermektedir.İldeki toplam 50 bin 470 kiraz ağacının,23 bin890 ı Şarköy ,2500 adeti ise Merkez İlçede bulunmaktadır.Üzüm üretimi ise Tekirdağ için olduğu kadar,Türkiye geneli içinde çok önemlidir.Tekirdağ da 1990 yılı itibariyle işlenen tarım alanlarının yüzde 1.75.’inde ,yani 6957 Ha.bir sahada bağcılık yapılmaktadır.1910 lardan itibaren başlayan harpler,istilalar,göçler ve yanlış iskan politikalarına birde floksaranın ilavesiyle bölgedeki bağ alanları, 1925 e kadar büyük zarar görmüştür.Bu gün hala o günkü bağ alanlarının ancak yüzde 40 ına ulaşabilmiştir. Ortalama bin 21 Kg/da verim alınan ilin toplam üzüm üretim miktarı,71 bin 35 tondur.Son yıllarda bölgede gelişen kentleşme ve turizm amaçlı ikinci konut yapım olgusunda çok olumsuz etkilenen bağ alanları istenilen hızla arttırılamamaktadır. İlde üretim en çok merkez ilçe ve Şarköy de yapılmaktadır.Ülke bağ alanlarının yüzde 1.28'ine sahip olan Tekirdağ ;Türkiye üzüm üretiminin ise yüzde 1.97 sini karşılamaktadır.</p>
            <p>Tekirdağ da üretilen kuru soğan diğer yumru ürünleri içerisinde belirleyici bir ağırlığa sahip bulunmaktadır.Körfez Krizi nedeniyle dış pazarlardan etkilenen ilin, "kuru soğan" üretiminin Türkiye genelinde ki payı,son yıllarda yüzde 7 lerden yüzde 3.3 lere düşmüştür. İl genelindeki kuru soğan tarımı yapılan toplam alanın yüzde 60 ı,Merkez İlçede, yüzde 34 ü ise Malkara’da bulunmaktadır.</p>
            <h3 class="margin-top-10"><i class="standartSprite tekirdagSprite"></i>TEKİRDAĞ YÖRESİNDE ÜZÜM ÇEŞİTLERİ</h3>
            <h4 class="margin-top-10">Sofralık Üzüm Çeşitleri</h4>
            <p class="margin-top-10"><strong>Cardinal:</strong> Erken olgunlaşan bir üzüm türüdür. Temmuz ayı sonlarına doğru yetişmektedir.</p>
            <p class="margin-top-10"><strong>Yapıncak:</strong> Halk dilinde ‘kınalı yapıncak’ olarak anılır.Yerli ve sofralık bir üzüm türüdür. Hasat dönemi eylül ve ekim aylarıdır.</p>
            <p class="margin-top-10"><strong>Alphonse:</strong> Halk dilinde Alfonos olarak isimlendirilen siyah renkli bu üzüm türünün, hasat dönemi ağustos ayının ikinci yarısı ve eylül ayıdır.</p>
            <p class="margin-top-10"><strong>Kürt Üzümü:</strong> Yerli çeşit bir sofralık üzüm türüdür.</p>
            <p class="margin-top-10"><strong>Çavuş Üzümü:</strong> Beyaz renkli olan bu üzüm türünün hasat dönemi ağustos ayının birinci yarısıdır.</p>
            <p class="margin-top-10"><strong>Muscat:</strong> Beyaz renkli olan bu üzüm türünün hasat dönemi de ağustos ayının ilk yarısıdır.</p>
            <h4 class="margin-top-10">Şaraplık Üzüm Çeşitleri</h4>
            <p class="margin-top-10"><b>Gamay:</b> Fransız menşeli olan siyah renkli bu üzüm türü, yüksek kalitede bir şarap elde edilmesinde değerlendirilir. Hasat dönemi eylül ayı başıdır.</p>
            <p class="margin-top-10"><b>Semilon:</b> Halk dilinde "simyon" olarak geçen beyaz renkli olan bu üzüm türünün hasadı, eylül ve ekim aylarıdır.</p>
            <p class="margin-top-10"><b>Karalahana:</b> Siyah renkli olan bu yerli üzüm türünün hasat dönemi ekim ayıdır.</p>
          
            <center><a href="tekirdag.html">Anasayfa</a></center>

    </body>
</html>